\chapter{Opis projektnog zadatka}
		
		Ideja ovog projekta je napraviti aplikaciju koja olakšava dentalnim klinikama proces ponude potpunog plana liječenja koji uključuje medicinske podatke, smještaj u kojem će se pacijent nalaziti i prijevoz od klinike do smještaja i obratno. Ovo je važna aplikacija za klinike koje žele svoje usluge ponuditi pacijentima iz drugih gradova ili država tzv. "dentalni turizam" zato što ih mogućnost takve ponude čini puno privlačnijima potencijalnim klijentima koji nisu upoznati s lokacijom na kojoj se klinika nalazi. Time se klijenti, a i klinike mogu fokusirati samo na posao, a naša aplikacija obavlja svu logistiku.
		
		Aplikaciju mogu koristiti sve dentalne klinike kojima je potrebna organizacija smještaja i prijevoza oko tog smještaja. Posebice ciljamo na klinike koje žele proširiti posao oglašavanjem u inozemstvu i žele ponuditi potpuni paket potencijalnim klijentima kako bi se istaknule naspram konkurencije. Takvim klinikama je ovakva aplikacija jako potrebna zato što je jedan od glavnih razloga zašto dentalni turizam nije toliko popularan koliko može biti je činjenica da je potencijalnim klijentima težak zadatak organizirati si cijeli put u neku stranu državu o kojoj možda ništa ne znaju.
		
		U trenutnom obliku aplikacija cilja dentalne klinike jer su zahvati koje dentalne klinike nude relativno jednostavni za definirati u smislu termina i taj sektor medicine ima veliki potencijal za privući ljude iz stranih država jer je usluga puno jeftinija. No aplikacija se jednostavno može promijeniti i nadograditi da bude za cijeli medicinski sektor ili bilo kakvu djelatnost koja želi ponuditi takav potpuni paket smještaja, prijevoza i usluge.
		
		\eject
		
		Aplikacija se može koristiti iz perspektive tri administratora koji predstavljaju tri dijela paketa koje aplikacija spaja, a to su smještajni administrator, prijevozni administrator i korisnički administrator.  Krajnji korisnik tj. pacijent klinike nema interakciju s aplikacijom nego samo na račun elektroničke pošte koji mu je definiran od strane korisničkog administratora prima informaciju o cijelom paketu smještaja, prijevoza, kliničkih usluga i datuma kada treba stići u državu.
		
		
		\underline{Smještajni administrator} ima najveće ovlasti u sustavu i može dodavati nove korisnike i dodjeljivati im uloge. Glavna uloga smještajnog administratora je dodavanje u sustav novih smještaja i popunjavanje osnovnih podataka o tim smještajima. Smještajnim administratorima je omogućen pregled lokacije stana na karti uz pomoć Google Maps API-a. Svi osnovni podatci se mogu mijenjati, a cijeli smještaj se može izbrisati. Osnovni podatci uključuju:
		\begin{packed_item}
			\item Tip stana (u vlasništvu klinike ili ne)
			\item Veličina stana
			\item Ocjena stana
			\item Adresa
			\item Vremenska dostupnost
		\end{packed_item}

		\underline{Prijevozni administrator} ima glavnu ulogu u unosu osnovnih podataka o prijevoznicima koji su dostupni u aplikaciji. Osnovni osobni podatci prijevoznika se ne mogu mijenjati, svi ostali se mogu, a cijeli prijevoznik se može izbrisati. Osnovni podatci uključuju:
		\begin{packed_item}
			\item Ime i prezime prijevoznika
			\item Email 
			\item Broj telefona
			\item Tip prijevoznog sredstva
			\item Kapacitet prijevoznog sredstva
			\item Radno vrijeme
		\end{packed_item}

		\underline{Korisnički administrator} ima glavnu ulogu u unosu osnovnih podataka o pacijentima klinike. Detalje tretmana ne unose korisnički administratori već se oni dohvaćaju iz postojećeg sustava klinike. Moguće je mijenjati podatke o pacijentima i brisati pacijente. Osnovi podatci o pacijentima su:
		\begin{packed_item}
			\item Ime i prezime pacijenta
			\item Email 
			\item Broj telefona
			\item Vrijeme dolaska u državu
			\item Mjesto dolaska u državu
			\item Preferencija o veličini i ocjeni stana 
		\end{packed_item}
		
		
		Svaki korisnički račun može imati više administratorskih uloga. Svaki administrator ima web sučelje unutar kojeg može obavljati potrebne operacije dodavanja, izmjenjivanja i brisanja podataka. Takvo jednostavno web sučelje olakšava posao administratora kada moraju raditi potrebne izmjene. 
		
		Kada korisnički administrator unese novog korisnika aplikacija mora provjeriti postoji li dostupan smještaj u danom terminu. Kada se pronađe termin u kojem postoji slobodan smještaj čeka se potvrda od interne aplikacije klinike da je zaključan plan tretmana. Kada je zaključan plan tretmana, aplikacija automatski šalje poruku elektroničke pošte klijentu sa cijelim paketom i šalje dostupnim prijevoznicima informacije o klijentu i informacije o smještaju.
		
		Aplikacija ne prati podatke o tretmanu pacijenta nego te podatke mora pratiti interna aplikacija klinike i ti podatci se uključuju u kompletan plan iz te interne aplikacije. Također aplikacija ne dozvoljava nikakav pristup ili pregled ne registriranim korisnicima s obzirom da je zamišljena za internu uporabu unutra klinike, a ne za vanjsku uporabu od strane korisnika. Sva komunikacija s vanjskim korisnicima kao što su pacijenti ili prijevozni odvija se automatski preko elektroničke pošte.
		
		S obzirom na to da je glavna funkcionalnost aplikacije smanjenje mentalnog napora na logistiku, moguća proširenja aplikacije većinom su vezana za dodatno olakšanje logistike. Moguća je implementacija povezanosti s internacionalnim prijevoznicima kako bi klijenti klinika morali učiniti što manje. Također je moguća integracija sa sustavima vlakova ili avioprijevoznika kako bi se klijentu pružio potpuno organizirani plan puta do države destinacije. Druga vrsta mogućeg proširenja je automatsko izračunavanje troška ovakvog plana i automatsko uračunavanje tog troška u cjelokupni trošak tretmana. U taj trošak bi bili uključeni troškovi poput troškova prijevoza i troška čišćenja stanova u kojima klijenti borave za vrijeme ostanka u državi. Povezano s tim mogu se u aplikaciju uključiti i usluge čistača kojima se automatski šalje poruka da treba očistiti određeni stan.
		
		\eject
		
		U našem kratkom istraživanju sličnih aplikacija nismo pronašli aplikaciju koja rješava isti problem. Većina se aplikacija u sektoru dentalnog turizma bavi prikazom tretmana pacijentima, ali ne diraju logistiku kako doći do neke klinike ili gdje stanovati u vremenu kada im se obavlja posao na zubima. Mislimo da zato ova aplikacija ima dobru priliku iskoristiti nišu u tržištu koja trenutno nije jako zastupljena. Također je moguće da trenutno ovakvu funkcionalnost klinike rješavaju internim rješenjima no naša aplikacija će omogućiti uz jednostavan oblik pretplate da svaka zainteresirana klinika ima ovakve mogućnosti.
	